---
title: "Pošastna reformacija"
date: 2017-10-20T10:42:32+02:00
categories:
    - zgodbe
    - zabava
comments: true
thumbnail: images/2017/primoz-trubar-zombie.jpg
---

**Pošasti so med nami**. Prave pošasti. Pogosto se skrivajo v popolnoma normalnih ljudeh in situacijah, do trenutka, ko jih normalnost zapusti. Strah nas je pošasti, saj jih večinoma ne znamo ločiti od navadnih oseb, stvari oz. situacij. 

Saj poznate zgodbo **soseda**, ki je bil odličen človek, dokler ni ubil svoje žene, otrok in si sodil sam ... Ali pa tisti **policist**, ki je leta vestno opravljal svoje dolžnosti, dokler ... Ali pa tisti filmski **režiser/producent**, ki je igralske sposobnosti igralk ocenjeval s spodnjo glavo ... Da o **duhovnikih**, ki pod besedo "celibat" razumejo "dovoljeno otipavanje fantkov" sploh ne izgubljam besed. 

## Pošasti so povsod.

Včasih ugotovimo, da imamo **pošast v sebi**. Ko plane ven, je ne moremo ustaviti in groznih dejanj se zavemo šele, ko je prepozno. S tem ne mislim nujno na krvava dejanja - mislim tudi na bolj trivialne stvari, kot je rafalno pisanje bivšemu sredi noči, kričanje pod blokom, razbijanje stekel, rezanje gum avtomobila ...

Najmanj strašne pa so pošasti, ki jih najdemo v **izmišljenih zgodbah**, pravljicah. Te pošasti nam pomagajo za trenutek ubežati ta pravimi in nas (skozi zgodbe) učijo kako se lahko z njimi borimo.

Tudi letošnji **dan reformacije** zlorabljam za promocijo mojih temnejših zgodb. Tistih, ki jih najraje pišem, poleg seveda znastveno-fantastičnih.

V torek, **31. oktobra**, pričakujte množico **strašnih kratkih zgodb**. Spremljali jih boste lahko tako na [Twitterju](https://twitter.com/kratkazgodba) kot [Facebooku](https://www.facebook.com/kratkazgodba/). 

Letošnja **rdeča nit** bodo seveda pošasti. Mešal bom prave s fiktivnimi in vam poskusil s strašnimi zgodbami narediti uvod v temačno obdobje nekoliko manj **strašen**.

Za segrevanje pa še lanske objave preteklih reformacij:

+ 2016 - **[Zakaj sem nehal piti](/2016/10/31/zakaj-sem-nehal-piti/)**
+ 2015 - **[Strah nas lahko reši](/2015/10/25/strah-nas-lahko-resi/)**
+ 2015 - **[Strašne kratke zgodbe na Twitterju](https://twitter.com/search?q=from%3Akratkazgodba+since%3A2015-10-30+until%3A2015-11-01)**



<br>

### TL;DR - Za halloween bomo reformirali pošasti! 🎃




